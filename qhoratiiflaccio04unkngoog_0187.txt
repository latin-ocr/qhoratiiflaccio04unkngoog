CARMINUM ΠΙ 24

magnum pauperies obprobrium iubet
quidvis et facere et pati,

virtutisque viam deserit, arduae?

vel nos in Capitolium,

quo clamor vocat et turbe faventium,
vel nos in mare proximum

gemmas et lapides, aurum et inutile,
summi materiem mali,

mittamus, scelerum si bene paenitet.
eradenda cupidinis

pravi sunt elementa et benerae nimis
mentes asperioribus

formandae studiis. nescit equo rudis
haerere ingenuus puer

venarique timet, ludere doctior,

seu Graeco iubeas trocho

seu malis vetita legibus alea,

oum periura patris fides

consortem socium fallat et hospites,
indignoque pecuniam

heredi properet. scilicet improbae
crescunt divitiae: tamen

curtae nescio quid semper abest rei.

 

143

45

50

55

60

