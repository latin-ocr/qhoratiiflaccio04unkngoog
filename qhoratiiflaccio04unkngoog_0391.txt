EPISTULARUM I 18

hoc age, ne mutata retrorsum te ferat aura.
oderunt hilarem tristes tristemque iocosi,
sedatum celeres, agilem navumque remissi,
potores bibuli media de nocte Falerni

odenmt porrecta negantem pocula, quamvis
nocturnos iures te formidare teporeS.

deme supercilio nubem: plerumque modestus
occupat obscuri speciem, taciturnus acerbi.
inter cuncta leges et percontabere doctos,

qua ratione queas traducere leniter aevum,
num te semper inops agitet vexetque cupid0,
num pavor et rerum mediocriter utilium speS,
virtutem doctrina paret naturane donet,

quid minuat curas, quid te tibi reddat amicum,
quid pure tranquillet, honos an dulce lucellum
an secretum iter et fallentis semita vitae.

me quotiens reficit gelidus Digentia rivus,
quem Mandela bibit, rugosus frigore pagus,
quid sentire putaS, quid credis, amice, precari?
‘ sit mihi quod nunc est, etiam minue, et mihi vivam
quod superest aevi, siquid superesse volunt di;
sit bona librorum et provisae frugis in annum
copia, neu fluitem dubiae spe pendulus horae.
sed satis est orare Iovem, qui ponit et aufert,
det vitam, det opes ; aequum mi animum ipse parabo,

 

347

90

95

100

¹05

110

