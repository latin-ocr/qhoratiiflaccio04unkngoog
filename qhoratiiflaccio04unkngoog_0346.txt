302 HORATII

 

VIII

Τ Nasidieni iuvit te cena beati ⁸?
U nam mihi convivam quaerenti dictus here illic
de medio potare die. ‘ sic ut mihi numquam
in vita fuerit melius’. dic, si grave non est,
quae prima iratum ventrem placaverit esca.
‘ in primis Lucanus aper: leni fuit austro
captus, ut aiebat cenae pater: acria circum
rapula, lactucae, radiceS‚ qualia lassum
pervellunt stomachum, siser, allec, faecula Coa.
his ubi sublatis puer alte cinctus acernam
gausape purpureo mensam pertersit, et alter
sublegit quodcumque iaceret inutile quodque
posset cenantis offendere, ut Attica virgo
cum sacris Cereris, procedit fuscus Hydaspes
Caecuba vina ferenS, Alcon Chium maris expers,
hic erus “ Albanum, Maecenas, sive Falernum
te magis adpositis delectat, habemus utrumquc'' '.
divitias miseras ! sed quis cenantibus una,

¹0

¹5

