56

HORATM

 

XXXV

O DIVA, gratum quae regis Antium,
praesens vel imo tollere de gradu

mortale corpus vel superbos

vertere funeribus triumphos Îµ

te pauper ambit sollicita prece

ruris colonuS, te dominam aequoris
quicumque Bithyna lacessit
Carpathium pelagus carina:

te Dacus asper, te profugi Scythae
urbesque gentesque et Latium ferox
regumque matres barbarorum et
purpurei metuunt tyranni,

iniurioso ne pede proruas

stantem columnam, neu populus frequens
ad arma cessantis, ad arma

concitet imperiumque frangat.

te semper anteit saeva Necessitas,
clavos trabalis et cuneos manu
gestans aena, nec severus

uncus abest liquidumque plumbum.

10

