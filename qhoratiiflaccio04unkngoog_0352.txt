308 HORATII

per mare pauperiem fugiens, per saxa, per ignes:
ne cures ea, quae stulte miraris et optas,

discere et audire et meliori credere non vis Ρ
quis circum pagos et circum compita pugnax
magna coronari contemnat Olympia, cui spes,
cui sit condicio dulcis sine pulvere palmae?
vilius argentum est aur0, virtutibus aurum.

‘ 0 cives, cives, quaerenda pecunia primum est,
virtus post nummos ἐ haec Ianus summus ab imo
prodocet, haec recinunt iuvenes dictata senesque
laevo suspensi loculos tabulamque lacerto·

est animus tibi, sunt mores, est lingua fidesque,
sed quadringentis sex septem milia desunt:
plebs eris, at pueri ludentes ‘ rex eris ' aiunt,

‘ si recte facies’. hic murus aeneus est0,

nil conscire sibi, nulla pallescere culpa.

Roscia, dic sodes, melior lex an puerorum est
nenia, quae regnum recte facientibus offert,

et maribus Curiis et decantata Camillis ?

isne tibi melius suadet qui, rem facias, rem,

si possis, recte, si non, quocumque modo rem,
ut propius spectes lacrimosa poemata Pupi,

an qui Fortunae te responsare superbae
liberum et erectum praesens hortatur et aptat?
quodsi me populus Romanus forte roget, cur
non ut porticibus sic iudiciis fruar isdem,

nec sequar aut fugiam quae diligit ipse vel odit,
olim quod vulpes aegroto cauta leoni

respondit referam: ‘ quia me vestigia terrent,
omnia te adversum spectantia, nulla retrorsum’.

50

55

60

70

75

belua multorum es capitum. nam quid sequar aut quem?

pars h ominum gestit conducere publica3 sunt qui
crustis et pomis viduas venentur avaras

