272 HORATII

donec vos auctor docuit praetorius. ergo ςο
siquis nunc mergos suaves edixerit assos, ⁸
parebit pravi docilis Romana iuventus.

sordidus a tenui victu distabit, Ofello

iudice. nam frustra vitium vitaveris illud,

si te alio pravum detorseris, Avidienus, 5 ς
0111 canis ex vero ductum cognomen adhaeret,

quinquennis oleas est et silvestria. corna,

ac nisi mutatum parcit defimdere vinum, et

cuius odorem olei nequeas perferre, licebit

ille repotia, natales aliosve dierum 60
festos albatus celebret, cornu ipse bilibri

caulibus instillat, veteris non parcus aceti.

quali igitur victu sapiens utetur, et horum

utrum imitabitur? hac urguet lupus , hac canis, aiunt.
mundus erit, qua non offendat sordibus, atque 6 ς
111 neutram partem cultus miser. hic neque servis,

Albuci senis exemplo, dum munia didit

saevus erit3 nec sic ut simplex Naevius unctam

· convivis praebebit aquam: vitium hoc quoque magnum.
accipe nunc, victus tenuis quae quantaque secum 70
afferat. in primis valeas bene. nam variae res

ut noceant homini, credas, memor illius escae,

quae simplex olim tibi sederit: at simul assis

miscueris elixa, simul conchylia turdis,

dulcia se in bilem vertent, stomachoque tumultum 7 ς
lenta feret pituita. vides ut pallidus omnis

cena desurgat dubia? quin corpus honustum‘

hesternis vitiis animum quoque praegravat una

atque adfigit humo divinae particulam aurae.

alter, ubi dicto citius curata sopori 80
membra dedit, vegetus praescripta ad munia surgit.

hic tamen ad melius poterit transcurrere quondam3

