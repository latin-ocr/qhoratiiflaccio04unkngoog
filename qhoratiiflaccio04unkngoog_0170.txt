126 ΗΟΒΑΤΙῙ

 

XIII

O FON S Bandusiae splendidior vitro,
⁴ dulci digne mero non sine floribus,

cras donaberis haedO,

cui frons turgida cornibus

primis et Venerem eb proelia destinat.

frustra: nam gelidos inficiet tibi

rubro sanguine rivos

lascivi suboles gregis.

te flagrantis atrox hora caniculae

nescit tangere, tu frigus amabile

fessis vomere tauris

praebes et pecori vago,

fies nobilium tu quoque fontium,

me dicente cavis impositam ilicem

saxis, unde loquaces

lymphae desiliunt tuae.

