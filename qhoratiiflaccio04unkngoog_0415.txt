DE ARTE POETICA

ordinis haec virtus erit et' venus, aut ego fallor,
ut iam nunc dicat iam nunc debentia dici,
pleraque differat et praesens in tempus omittat.
in verbis etiam tenuis cautusque serendis ,

hoc amet, hoc spernat promissi carminis auctor.
dixeris egregie, notum si callida verbum
reddiderit iunctura novum. si forte necesse est
indiciis monstrare recentibus abdita rerum,
fingere cinctutis non exaudita Cethegis ’
continget, dabiturque licentia sumpta pudenter.
et nova fictaque nuper habeth verba fidem, si
Graeco fonte cadent, parce detorta. quid autem
Caecilio Plautoque dabit Romanus ademptum
Vergilio Varioque? ego cur, adquirere pauca

si possum, invideor? cum lingua Catonis et Enni
sermonem patrium ditaverit et nova rerum
nomina protulerit. licuit semperque licebit
signatum praesente nota producere nomen.

ut silvae foliis pronos mutantur in annos,

prima cadunt, ita verborum vetus interit aetas,
et iuvenum ritu florent modo nata vigentque.
debemur morti nos nostraque ε sive receptus
terra Neptunus classes aquilonibus arcet,

regis opus , sterilisque diu palus aptaque remis
vicinas urbes alit et grave sentit aratrum,

seu cursum mutavit iniquum frig-ibus amnis
doctus iter melius: mortalia· facta peribunt,
nedum sermonum stet honos et gratia vivax.
multa renascentur quae iam cecidere, cadentque
quae nunc sunt ui honore vocabula, si volet usus,

quem penes arbitrium est-et ius et norma loquendi.

res gestae regumque ducumque et tristia bella
quo scribi possent numere, monstravit Homerus,

371

45

50

55

60

70'

