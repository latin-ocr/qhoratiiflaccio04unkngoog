SERMONUM 1 10 265

vilibus in ludis dictari carmina malis? , 75
non ego: nam satis est equitem mihi plaudere, ut audax
contemptis aliis explosa Arbuscula dixit.

men moveat cimex Pantilius, aut cruciet quod

vellicet absentem Demetrius, aut quod ineptus

Fannius Hermogenis laedat conviva Tigelli? 80
Plotius et Varius, Maecenas Vergiliusque,

Valgius et probet haec Octavius optimus atque

Fuscus, et haec utinam Viscorum laudet uterque.

ambitione relegata te dicere possum,

Pollio, te, Messala, tuo cum fratre, simulque 85
vos, Bibule et Servi, simul his te, candide Furni,

complures ahoe, doctos ego quos et amicos

prudens praetereo Îµ quibus haec, sunt qualiacumque, ,
arridere velim, doliturus, si placeant spe

deterius nostra. Demetri, teque, Tigelli, 90
discipularum inter iubeo plorare cathedras.

i puer atque meo citus haec subscribe libello.

 

