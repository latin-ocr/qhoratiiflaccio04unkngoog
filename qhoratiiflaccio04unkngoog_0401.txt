EPISTULARUM II 1 357

Tellurem porco, Silvanum lacte piabant,
floribus et vino Genium memorem brevis aevi.
‘⁴2 Fescennina per hunc inventa licentia morem ¹45
versibus alternis obprobria rustica fudit,
libertasque recurrentes accepta per annos
lusit amabiliter, donec iam saevus apertam, Ι ’
in rabiem coepit verti iocu's et per honestas
ire domos inpune minax. doluere cruento ι 50
dente lacessiti: fuit intactis quoque cura
condicione super communi: quin etiam lex
poenaque lata, malo quae nollet carmine quemquam
describi. vertere modum, formidine fustis
ad bene dicendum delectandumque redacti. ι 55
Graecia capta ferum victorem cepit et artes
intulit agresti Latio. sio horridus ille
defluxit numerus Saturnius et grave virus
munditiae pepulere: sed in longum tamen aevum
manserunt hodieque manent vestigia ruris. 160
serus enim Graecis admovit acumina chartiS,
et post Punica bella quietus quaerere coepit,
quid Sophocles et Thespis et Aeschylus utile ferrent.
temptavit quoque rem, si digne vertere posset,
et placuit sibi natura sublimis et acer: 16 ς
nam spirat tragicum satis et feliciter audet,
sed turpem putat inscite metuitque lituram.
creditur, ex medio quia res arcessit, habere
sudoris minimum, sed habet comoedia tanto
plus oneris, quanto veniae minus. aspice, Plautus 170
quo pacto partis tutetur amantis ephebi,
ut patris attenti, lenonis ut insidiosi,
quantus sit Dossennus edacibus in parasitis ,
quam non adstricto percurrat pulpita socco,
gestit enim nummum in loculos demittere, post hoe ¹75

