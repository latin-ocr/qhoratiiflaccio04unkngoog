SERMONUM II 1 267

aut si tantus amor scribendi te rapit, aude ιο
Caesaris invicti res dicere, multa laborum

praemia laturus '. cupidum, pater optime, vires

deficiunt: neque enim quivis horrentia pilis

agmina nec fracta pereuntis cuspide Gallos,

aut labentis equo describit vulnera Parthi. 1 ς
‘ attamen et iustum poteras et scribere fortem,

Scipiadam ut sapiens Lucilius ’ . haud mihi deer0,

cum res ipsa feret: nisi dextro tempore, Flacci

verba per attentam non ibunt Caesaris aurem,

cui male si palpere, recalcitrat undique tutus. ιο
‘ quanto rectius hoc quam tristi laedere versu

Pantolabum scurram N omentanumve nepotem,

cum sibi quisque timet, quamquam est intactus, et odit’.
quid fficiam? saltat Milonius, ut semel icto

accessit fervor capiti numerusque lucernis ; 2 ς
Castor gaudet equis, ovo prognatus eodem

pugnis, quot capitum vivunt, totidem studiorum

milia. me pedibus delectat claudere verba

Lucili ritu, nostrum melioris utroque.

ille velut fidis arcana sodalibus olim 30
credebat libris, neque, si male cesserat, usquam

decurrens alic, neque si bene: quo fit ut omnis

votiva pateat veluti descripta tabella

vita senis. sequor hunc, Lucanus an Apulus anceps:

nam Venusinus arat finem sub utrumque colonus , 35
missus ad hoc, pulsis, vetus est ut fama, Sabellis,

quo ne per vacuum Romano incurreret hostis,

sive quod Apula gens seu quod Lucania. bellum

incuteret violenta. sed hic stilus haud petet ultro
quemquam animantem et me veluti custodiet ensis 40
vagina tectus: quem cur destringere coner

tutus ab infestis latronibus? o pater et rex

