296 HORA'PII

numquid de Dacis audisti ?’ nil equidem. ‘ ut tu
semper eris derisor'. at omnes di exagitent me,
si quicquam. ‘ quid? militibus promissa Triquetra
praedia Caesar, an est Itala tellure daturus ?’
iurantem me scire nihil mirantur ut unum

scilicet egregii mortalem altique silenti.

perditur haec inter misero lux, non sine votis:

o rus, quando ego te aspiciam, quandoque licebit
nunc veterum libris, nunc somno et inertibus horis
ducere sollicitae iucunda oblivia vitae ΣΡ

o quando faba Pythagorae cognata simulque

uncta satis pingui ponentur holuscula lardo ἲ

o noctes cenaeque deum, quibus ipse meique

ante larem proprium vescor vernasque proca-ces
pasco libatis dapibus, prout cuique libido est,
siccat inaequales calices conviva solutus

legibus insaniS, seu quis capit acria fortis

pocula, seu modicis uvescit laetius. ergo

sermo oritur, non de villis domibusve alienis,

nec male necne Lepos saltet, sed quod magis ad nos
pertinet et nescire malum est agitamuS, utrumne
divitiis homines an sint virtute beati,

quidve ad amicitias, usus rectumne, trahat nOS,

et quae sit natura boni summumque quid eius,
Cervius haec inter vicinus garrit aniles

ex re fabellas. siquis nam laudat Arelli

sollicitas ignarus opes, sic incipit ‘ olim

rusticus urbanum murem mus paupere fertur
accepisse cav0, veterem vetus hospes amicum,
asper et attentus quaesitis, ut tamen artum
'solveret hospitiis animum. quid multa? neque ille
sepositi ciceris nec longae invidit avenae,

aridum et ore ferens acinum semesaque lardi

55

60

70

75

80

