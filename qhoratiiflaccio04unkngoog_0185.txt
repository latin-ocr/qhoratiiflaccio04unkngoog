CARMINUM III 23, 24 141

aut crescit Albanis in herbis

victima, pontificum secures

cervice tinguet: te nihil attinet

temptare multa caede bidentium

parvos coronantem marino ις
rore deos fragilique myrto,

immunis aram si tetigit manue,

non sumptuosa blandior hostia

mollivit aversos penates

farre pio et saliente mica. ιο

 

XXIIII

NTACTIS opulentior

thesauris Arabum et divitis Indiae
caementis licet occupes
terrenum omne tuis et mare publicum,
si figit adamantinos 5
summis verticibus dira Necessitas
claVOS, non animum metu,
non mortis laqueis expedies caput.

