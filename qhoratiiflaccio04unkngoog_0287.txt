s SERMONUM I 4 243

non satis est puris versum perscribere verbis ,

quem si dissolvaS, quivis stomachetur eodem 55
quo personatus pacto pater. his, ego quae nunc,

olim quae scripsit Lucilius, eripias si

tempora certa-modosque et quod prius ordine verbum est
posterius facias, praeponens ultima primiS,

non, ut si solvas ‘ postquam Discordia taetra 60
belli ferratos postes portasque refregit’,

invenias etiam disiecti membra poetae.

hactenus haec: alias iustum sit necne poema.

nunc illud tantum quaeram, meritone tibi sit

suspectum genus hoc scribendi. Sulcius acer 65
ambulat et CapriuS, rauci male cumque libellis,

magnus uterque timor latronibus: at bene siquis

et vivat puris manibus, contemnat utrumque.

ut sis tu similis Caeli Birrique latronum,

, non ego sim Capri neque Sulci: cur metuas me? 70
nulla taberna meos habeat neque pila libellos,

quis manus insudet vulgi Hermogenisque Tigelli.

nec recito cuiquam nisi amicis, idque coactus,

non ubivis coramve quibuslibet. in medio qui

scripta foro recitent sunt multi quique lavantest 75
suave locus voci resonat conclusus. inanes

hoc iuvat, haud illud quaerentes, num sine sensu,

tempore num faciant alieno, ‘laedere gaudes'

inquit, ‘ et hoc studio pravus facis'. unde petitum

hoc in me iacis? est auctor quis denique eorum 80
vixi cum quibus? absentem qui rodit amicmn,

qui non defendit alio culpante, solutos

qui captat risus hominum famamque dicacis,

fingere qui non visa potest, commissa tacere

qui nequit, hic niger est, hunc tu, Romane, caveto, 85
saepe tribus lectis videas cenare quaternos,

