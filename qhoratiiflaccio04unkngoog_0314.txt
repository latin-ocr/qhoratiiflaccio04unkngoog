270 HORATII

 

II

UAE virtus et quanta, boni, sit vivere parvo
(nec meus hic sermo est, sed quae praecepit Ofellus

rusticae, abnormis sapiens crassaque Minerva)
discite, non inter lances mensasque nitenteS,
cum stupet insanis acies fulgoribus et cum
adclinis falsis animus meliora recusat,
verum hic inpransi mecum disquirite. ‘ cur hoc ’.θ’
dicam, si potero, male verum examinat omnis
corruptus iudex. leporem sectatus equove
lassus ab indomito vel, si Romana fatigat
militia adsuetum graecari, seu pila velox
molliter austerum studio fallente laborem ,
seu te discus agit (pete cedentem aera disco),
cum labor extuderit fastidia, siccus ‚ inanis
sperne cibum vilem: nisi Hymettia mella Falerno
ne biberis diluta. foris est promae, et atrum

