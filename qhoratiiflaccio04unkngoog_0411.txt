EPISTULARUM II 2 367

quid vici prosunt aut horrea ’.Ρ quidve Calabris

saltibus adiecti Lucani, si metit Orcus

grandia cum parvis, non exorabilis auro Ρ

gemmas, marmor, ebur, Tyrrhena sigilla, tabellas, 180
argentum , vestes Gaetulo murice tinctaS,

sunt qui non habeant, est qui non curat habere.

cur alter fratrum cessare et ludere et ungui

praeferat Herodis palmetis pinguibus, alter

dives et inportunus ad umbram lucis ab ortu 1 8 ς
silvestrem flammis et ferro mitiget agrum,

scit Genius, natale comes qui temperat astrum,

naturae deus humanae, mortalis in unum

quodque caput, vultu mutabilis, albus et ater.

utar et ex modico quantum res poscet acervo 190
tollam, nec metuam quid de me iudicet heres,

quod non plura datis invenerit: et tamen idem

scire volam, quantum simplex hilarisque nepoti

discrepet et quantum discordet parcus avaro,

distat enim, spargas tua prodigus an neque sumptum 195
invitus facias neque plura parare labores,

ac potiuS, puer ut festis quinquatribus olim,

exiguo gratoque fruaris tempore raptim.

pauperies inmunda domus procul absit: ego utrum

nave ferar magna an parva, ferar unus et idem. 200
non agimur tumidis velis aquilone secundo,

non tamen adversis aetatem ducimus austris,

viribus ingenio specie virtute loco re

extremi primorum, extremis usque priores.

non es avarus: abi. quid ἲ cetera iam simul isto 20 ς
cum vitio fugere? caret tibi pectus inani

ambitione? caret mortis formidine et ira ἲ

somnia, terrores magicos, miracula, sagas,

nocturnos lemures portentaque Thessala rides?

