EPODON 8, 9 203

 

VIIII

UANDO repostum Caecubum ad festas dapes
victore laetus Caesare

tecum sub alta (sic Iovi gratum) dom0,

beate Maecenas, bibam?

sonante mixtum tibiis carmen lyra, 5
hac Dorium, illis barbarum:

ut nuper, actus cum freto Neptunius

dux fugit ustis navibus,

minatus urbi vincla quae detraxerat

servis amicus perfidis.

Romanus eheu (posteri negabitis)

emancipatus feminae

fert vallum et arma miles et spadonibus

servire rugosis potest,

interque signa turpe militaria Î¹ 5
sol aspicit conopium.

ad hunc frementes verterunt bis mille equos

Galli canentes Caesarem,

hostiliumque navium portu latent

