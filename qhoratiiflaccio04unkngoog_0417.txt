DE ARTE POETICA 373

format enim natura prius nos intus ad omnem

fortunarum habitum3 iuvat aut impellit ad iram,

aut ad humum maerore gravi deducit et angit: ι ιο
post effert animi motus interprete lingua.

si dicentis erunt fortunis absona dicta,

Romani tollent equites peditesque cachinnum.

intererit multum divosne loquatur an heros ,

maturusne senex an adhuc florente iuventa ι ι 5
fervidus, et matrona potens an sedula nutrix,

mercatorne vagus cultorne virentis agelli,

Colchus an Assyrius, Thebis nutritus an Arg-ie.

aut famam sequere aut sibi convenientia finge.

scriptor Homereum si forte reponis Achillem, ι 20
impiger, iracundus, inexorabilia, acer

iura neget sibi nata, nihil non arroget armis.

sit Medea ferox invictaque, flebilis In0,

perfidus Ixion, Io vaga, tristis Orestes.

siquid inexpertum scaenae committis et audes ι 25
personam formare novam, servetur ad imum

qualis ab incepto processerit, et sibi constet.

difficile est proprie communia dicere; tuque

rectius Iliacum carmen deducis in actae,

quam si proferres ignota indictaque primuS. 1 3⁰
publica materies privati iuris erit, si

non circa vilem patulumque moraberis orbem,

nec verbum verbo curabis reddere fidus

interpres, nec desilies imitator in artum,

unde pedem proferre pudor vetet aut operis lex. ι 3 5
nec sic incipies, ut scriptor cyclicus olim,

‘ fortunam Priami'cantabo et nobile bellum ’.

quid dignum tanto feret hic promissor hiatu ἲ .

parturiunt montes, nascetur ridiculus muS.

quanto rectius hic qui nil molitur inepte, . 140

