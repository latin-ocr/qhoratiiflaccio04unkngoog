CARMINUM ΠΙ 20, 21 137

arbiter pugnae posuisse nudo

sub pede palmam

fertur, et leni recreare vento
sparsum odoratis umerum capillis,

qualis aut Nireus fuit aut aquosa ¹5
raptus ab Ida.

 

XXI

NATA mecum consule Manlio,

seu tu querellas sive geris iocos
seu rixam et insanos amores
seu facilem, pia testa, somnum,
quocumque lectum n⁹omine Massicum . 5
servas, moveri digna bono die,
descende, Corvino iubente
promere languidiora vina.
non ille, quamquam Socraticis madet
sermonibus, te neglegit horridus:
narratur et prisci Catonis
saepe mero caluisse virtus.

