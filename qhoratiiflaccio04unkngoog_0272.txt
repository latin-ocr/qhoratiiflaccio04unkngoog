228 ΗΟ RATII

non tuus hoc capiet venter plus ac meus: ut si

reticulum panis venalis inter onusto

forte vehas umero , nihilo plus accipias quam

qui nil portarit. vel dic quid referat intra

naturae finis viventi, iugera centum an , 50
mille aret ’.Ρ ‘ at suave est ex magno tollere acervo’.

dum ex parvo nobis tantundem haurire relinquaS,

cur tua plus'laudes cumeris granaria nostris?

ut tibi si sit opus liquidi non amplius urna

vel cyathO, et dicas ‘ magno de flumine malim 55
quam ex hoc fonticulo tantundem sumere'. eo fit,
plenior ut siquos delectet copia iusto,

cum ripa simul avulsos ferat Aufidus acer.

at qui tantuli eget quantost opus, is neque limo

turbatam haurit aquam, neque vitam amittit in undis. 6ο
at bona pars hominum decepta cupidine falso

‘ nil satis est' inquit, ‘ quia tanti quantum habeas sis’.
quid facias illi? iubeas miserum esse, libenter

quatenus id facit: ut quidam memoratur Athenis
sordidus ac dives, populi contemnere voces 65
sic solitus, ‘ populus me sibilat, at mihi plaude,

ipse domi, simul ac nummos contemplor in arca '.
Tantalus a labris sitiens fugientia captat

flumina—quid rides? mutato nomine de te

fabula narratur: congestis undique saccis 70
indormis inhianS, et tamquam parcere sacris

cogeris aut pictis tamquam gaudere tabellis.

nescis quo valeat nummus, quem praebeat usum?

panis ematur, holus, vini sextarius , adde

quis humana sibi doleat natura negatiS. 75
an vigilare metu exanimem, noctesque diesque

formidare malos fureS, incendia, servm,

ne te compilent fugientes, hoc iuvat? horum

