SERMONUM II 3 279

octoginta annos natus, cui stragula vestis,

blattarum ac tinearum epulae, putrescat in arca:

nimirum insanus paucis videatur, eo quod 120
maxima pars hominum morbo iactatur eodem.

filius aut etiam haec libertus ut ebibat heres,

dis inimice senex, custodis ἲ ne tibi desit?

quantulum enim summae curtabit quisque dierum, ’
unguere si caules oleo meliore caputque ης
coeperis inpexa foedum porrigine? quare,

si quidvis satis est, periuras, surripis, aufers

undique? tun sanus? populum si caedere saxis

incipias servosve tuo quos aere pararis,

insanum te omnes pueri clamentque puellae: ι 30,
cum laqueo uxorem interemis matremque veneno ,

incolumi capite es? quid enim ἲ neque tu hoc facis Argis,
nec ferro ut demens genetricem occidis Orestes.

an tu reris eum occisa insanisse parente,

ac non ante malis dementem actum Furiis quam ¹35
in matris iugulo ferrum tepefecit acutum?

quin, ex quo est habitus male tutae mentis Orestes,

nil sane fecit, quod tu reprehendere possis:

non Pyladen ferro violare aususve sororem

Electram, tantum maledicit utrique vocando 140
hanc Furiam, hunc aliud, iussit quod splendida bilis.

pauper Opimius argenti positi intus et auri,

qui Veientanum festis potare diebus

Campana solitus trulla vappamque profestis,

quondam lethargo grandi est oppressus, ut heres ¹45
iam circum loculos et claves laetus ovansque

curreret. hunc medicus multum celer atque fidelis

excitat hoc pacto ι mensam poni iubet atque

effundi saccos nummorum, accedere plures

ad numerandum: hominem sic erigit. addit et illud, 150

