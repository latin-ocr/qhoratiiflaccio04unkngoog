294 HORATII

 

VI

H OC erat in votis: modus agri non ita magnus„
hortus ubi et tecto vicinus iugis aquae fons

et paulum silvae super his foret. auctius atque

di melius fecere. bene est. nil amplius Orc,

Maia nate, nisi ut propria haec mihi munera faxis, ς
si neque maiorem feci ratione mala rem,

nec sum facturus vitio culpave minorem,

si veneror stultus nihil horum, ‘ o si angulus ille

proximus accedat, qui nunc denormat agellum !

o si urnam argenti fors quae mihi monstret, ut illi, ιο
thesauro invento qui mercennarius agrum

illum ipsum mercatus aravit, dives amico

Hercule Ξ ’ si quod adest gratum iuvat, hac prece te or0,
pingue pecus domino facias et cetera praeter

ingenium, utque soles custos mihi maximus adsiS. ι 5
ergo ubi me in montes et in arcem ex urbe removi,

quid prius illustrem satiris musaque pedestri?

nec mala me ambitio perdit nec plumbeus auster
autumnusque gravis, Libitinae quaestus acerbae.

