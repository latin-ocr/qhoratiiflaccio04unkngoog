CARMINUM I 18, 19

 

XVIIII

M ATER saeva cupidinum
Thebanaeque iubet me Semeles puer

et lasciva Licentia

finitis animum reddere amoribus,

urit me Glycerae nitor

splendentis Pario marmore purius Í¾
urit grata protervitas

et vultus nimium lubricus aspici.

in me tota ruens Venus

Cyprum deseruit, nec patitur Scythas
et versis animosum equis

Parthum dicere nec quae nihil attinent.

 

35

