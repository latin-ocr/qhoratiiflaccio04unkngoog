300 HORATII

tu cum proiectis insignibuS, anulo equestri

Romanoque habitu, prodis ex iudice Dama

turpiS‚ odoratum caput obscurante lacerna, 55
non es quod simulas Ρ metuens induceris atquo

altercante libidinibus tremis ossa pavore.

quid refert, uri virgis ferroque necari

auctoratus eaS, an turpi clausus in arca,

quo* te demisit peccati conscia eriliS, 60
contractum genibus tangas caput? estne marito

matronae peccantis in ambo iusta potestas?

in corruptorem vel iustior: illa tamen se

non habitu mutatve loco, peccatve superne.

cum te formidet mulier neque credat amanti, 6 5
ibis sub furcam prudens, dominoque furenti

committes rem omnem et vitam et cum corpore famam.
evasti. credO, metues doctusque cavebis ε

quaeres, quando iterum paveas iterumque perire

possiS, o totiens servus. quae belua ruptiS, 70
cum semel effugit, reddit se prava catenis?

“non sum moechus '' ais: neque egO, hercule, fur, ubi vasa
praetereo sapiens argentea. tolle periclum,

iam vaga prosiliet frenis natura remotis.

tune mihi dominus, rerum imperiis hominumque 75
tot tantisque minor, quem ter vindicta quaterque

imposita haud umquam misera formidine privet?

adde super, dictis quod non levius valeat: nam,

sive vicarius estqui servo paret, uti mos Ι

vester ait, seu conservuS, tibi quid· sum ego? nempe 80
tu, mihi qui imperitaS, aliis servis miser atque

duceris ut nervis alienis mobile lignum.

quisnam igitur liber? sapienS, sibi qui imperiosuS,

quem neque pauperies neque mors neque vincula terrent,
responsare cupidinibuS, contemnere honores 85

