340 HORATII

‘ sum bonus et frugi’. renuit negitatque Sabellus.
cautus enim metuit foveam lupus accipiterque
suspectos laqueos et opertum miluus hamum.

oderunt peccare boni virtutis amore.

tu nihil admittes in te formidine poenae:

sit spes fallendi, miscebis sacra profanis,

nam de mille fabae modiis cum surripis unum,
damnum est, non facinus, mihi pacto lenius istc.

vir bonuS, omne forum quem spectat et omne tribunal,
quandocumque deos vel porco vel bove placat,

 

‘ Iane pater’ clare, clare cum dixit ‘ Apollo',
labra movet metuens audiri ‘ pulchra Laverna„
da mihi fallere, da iusto sanctoque videri,
noctem peccatis et fraudibus obice nubem'.

qui melior serv0, qui liberior sit avam,

in triviis fixum cum se demittit ob assem,

non video, nam qui cupiet, metuet quoque: porro
qui metuens vivet, liber mihi non erit umquam.
perdidit arma, locum virtutis deseruit, qui
semper in augenda festinat et obruitur re.
vendere cum possis captivum, occidere noli:
serviet utiliter: sine pascat durus aretque,
naviget ac mediis hiemet mercator in undis,

50

55

60

65

 

 

