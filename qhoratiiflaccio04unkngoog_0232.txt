188

HORATII

vel occidentis usque ad ultimum sinum
forti sequemur pectore.

roges, tuum labore quid iuvem meo
inbellis ac firmus parum:

comes minore sum futurus in metu,
qui maior absentis habet;

ut assidens inplumibus pullis avis
serpentium allapsus timet

magis relictis, non, ut adsit, auxili
latura plus praesentibus,

libenter hoc et omne militabitur
bellum in tuae spem gratiae,

non ut iuvencis illigata pluribus
aratra nitantur mea,

pecusve Calabris ante sidus fervidum
Lucana mutet pascuiS,

neque ut superni villa candens Tusculi
Circaea tangat moenia. ²

satis superque me benignitas tua
ditavit: haut paravero

quod aut avarus ut Chremes terra premam,

discinctus aut perdam nepos.

 

30

