320 HORA'PII

mercemur servum qui dictet nomina, laevum
qui fodicet latus et cogat trans pondera dextram

porrigere: ‘ hic multum in Fabia valet, ille Velina;

cui libet hic fasces dabit eripietque curule

cui volet inportunus ebur'. frater, pater adde;
ut cuique est aetas, ita quemque facetus adopta.
si bene qui cenat bene vivit, lucet, eamus

quo ducit gula, piscemur, venemur, ut olim'
Gargilius, qui mane plagas, venabula, serv08,
differtum transire forum populumque iubebat,
unus ut e multis populo spectante referret

emptum mulus aprum. crudi tumidique lavemur,

quid deceat quid non obliti, Caerite cera ·
digni, remigium vitiosum Ithacensis Ulixi,
cui potior patria fuit interdicta voluptati.

si, Mimnermus uti censet, sine amore iocisque
nil est iucundum, vivas in amore iocisque.
vive, vale. siquid novisti rectius istis,
candidus imperti3 si non, his utere mecum.

 

50

55

60

