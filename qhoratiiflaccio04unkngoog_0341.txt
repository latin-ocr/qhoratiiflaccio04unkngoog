SERMONUM ΙΙ 6

frusta dedit, cupiens varia fastidia cena

vincere tangentis male singula dente superbe,

cum pater ipse domus palea porrectus in horna

esset ador loliumque, dapis meliora relinquens,

tandem urbanus ad hunc “ quid te iuvat ’³ inquit,
“ amice,

praerupti nemoris patientem vivere dorso ’.Ρ

vis tu homines urbemque feris praeponere silvis?

carpe viam, mihi crede, comes ; terrestria quando

mortalis animas vivunt sortita, neque ulla est

aut magno aut parvo leti fuga: quc, bone, circa,

dum licet, in rebus iucundis vive beatus,

vive memor, quam sis aevi brevis ''. haec ubi dicta

agrestem pepulere, domo levis exilit: inde

ambo propositum peragunt iter, urbis aventes

moenia nocturni subrepere. iamque tenebat

nox medium caeli spatium, cum ponit uterquc

in locuplete domo vestigia, rubro ubi cocco

tincta super lectos canderet vestis eburnOS,

multaque de magna superessent fercula cena,

quae procul extructis inerant hesterna canistris.

ergo ubi purpurea porrectum in veste locavit

agrestem, veluti succinctus cursitat hospes

continuatque dapeS, nec non verniliter ipsis

fungitur officiis, praelambens omne quod affert.

ille cubans gaudet mutata sorte bonisque

rebus agit laetum convivam, cum subito ingens

valvarum strepitus lectis excussit utrumque.

currere per totum pavidi conclave, magisque

exanimes trepidare, simul domus alta Molossis

personuit canibus, ·tum rusticus “ haud mihi vita

est opus hac'' ait et “ valeas: me silva cavusque

tutus ab insidiis tenui solabitur ervo ” '.

297

90

95

100

¹05

¹15

