96

HORATII

&sisa-mma? {13⁴2 ⁷ ζ· ²
3431: :³1 Α ε] ’.ι.;ι

 

N ΟΝ usitata nec tenui ferar

pinna biformis per liquidum aethera
vates, neque in terris morabor
longius, invidiaque maior
urbes relinquam. non ego pauperum
sanguis parentum, non ego quem vocas
‘ dilecbe', Maecenas, obibo
nec Stygia cohibebor unda.
iam iam residunt cruribus asperae
pelleS, et album mutor in alitem
superne, nascunturque leves
per digitos umerosque plumae.
iam Daedaleo notior Icaro
visam gementis litora Bospori
S yrtesque Gaetulae, canorus
ales, Hyperboreosque campos.
me Colchus et qui dissimulat mecum
Marsae cohortis Dacus ot ultimi
noscent Geloni, me peritus
discet Hiber Rhodanique potor.

¹5

20

 

 

 

