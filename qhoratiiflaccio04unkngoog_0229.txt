CARMINUM IIII 14, 15 185

 

HOEBUS volentem proelia me loqui,
victas et urbes, increpuit lyra,

ne parva Tyrrhenum per aequor
vela darem. tua, Caesar, aetas
fruges et agris rettulit uberem, 5
et signa nostro restituit Iovi
derepta Parthorum superbis
postibuS, et vacuum duellis
Ianum Quirini clausit et ordinem
rectum evaganti frena licentiae ι ο
iniecit emovitque culpas
et vetere‘s revocavit artes ,
per quas Latinum nomen et Italae
crevere vireS, famaque et imperi
porrecta maiestas ad ortus ι 5
solis ab Hesperio cubili.

