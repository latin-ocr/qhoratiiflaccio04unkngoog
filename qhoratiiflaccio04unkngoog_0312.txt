268 HORATII

Iuppiter, ut pereat positum rubigine telum,

nec quisquam noceat cupido mihi pacis! at ille,

qui me commorit (melius non tangere, clamo), 45
flebit et insignis tota cantabitur urbe.

Cervius iratus leges minitatur et urnam,

Canidia Albuci quibus est inimica venenum,

grande malum Τι111118, siquid se iudice certes:

ut quo quisque valet suspectos terreat, utque 5ο
imperet hoc natura potens, sic collige mecum.

dente lupus, cornu taurus petit, unde nisi intus
monstratum? Scaevae vivacem crede nepoti

matrem; nil faciet sceleris pia dextera: mirum

ut neque calce lupus quemquam neque dente petit bos: 55
sed mala tollet anum vitiato melle cicuta.

ne longum faciam: seu me tranquilla senectus

expectat, seu mors atris circumvolat alis ;

dives, inopS, Romae seu fors ita iusserit exul,

quisquis erit vitae scribam color. ‘ o puer ut sis 60
vitalis metuo et maiorum nequis amicus

frigore te feriat’. quid? cum est Lucilius ausus

primus in hunc operis componere carmina morem.

detrahere et pellem, nitidus qua quisque per ora

cederet, introrsum turpiS, num Laelius aut qui 65
duxit ab oppressa meritum Carthagine nomen,

ingenio offensi aut laeso doluere Metello

famosisque Lupo cooperto versibus? atqui

primores populi arripuit populumque tributim,

scilicet uni aequus virtuti atque eius amicis. 70
quin ubi se a vulgo et scaena in secreta remorant

virtus Scipiadae et mitis sapientia Laeli,

nugari cum illo et discincti ludere, donec

decoqueretur 1101118, soliti. quicquid 811111 eg0, quamvis
infra Lucili censum ingeniumque, tamen me 7 5

